---
title: "La filosofia classica"
draft: false
weight: 3
---

- [Socrate](#socrate)
    - [Questione socratica](#questione-socratica)
    - [Socrate e i sofisti](#socrate-e-i-sofisti)
    - [Fondamento antropologico dell'etica e della politica](#fondamento-antropologico-delletica-e-della-politica)
    - [Morale intellettualistica](#morale-intellettualistica)
    - [Teologia socratica](#teologia-socratica)
    - ["Demone" socratico](#demone-socratico)
    - [Ironia e maieutica](#ironia-e-maieutica)
    - [Scuole socratiche minori](#scuole-socratiche-minori)
- [Platone](#platone)
    - [Scrittura e oralità](#scrittura-e-oralit%C3%A0)
    - [Teoria delle idee e mondo soprasensibile](#teoria-delle-idee-e-mondo-soprasensibile)
    - [Teoria dei principi primi e supremi](#teoria-dei-principi-primi-e-supremi)
    - [Il Demiurgo](#il-demiurgo)
    - [L'Amore](#lamore)
    - [Il vero politico](#il-vero-politico)
    - [Bene e virtù](#bene-e-virt%C3%B9)
    - [Città-stato ideale](#citt%C3%A0-stato-ideale)
    - [Conoscenza come reminiscenza](#conoscenza-come-reminiscenza)
    - [Dialettica](#dialettica)
    - [Immortalità dell'anima](#immortalit%C3%A0-dellanima)
    - [Ciclo di reincarnazioni dell'anima](#ciclo-di-reincarnazioni-dellanima)
    - [Platonismo](#platonismo)
        - [Accademia scettica](#accademia-scettica)
        - [Medioplatonismo](#medioplatonismo)
        - [Neoplatonismo](#neoplatonismo)
- [Aristotele](#aristotele)
    - [Logica](#logica)
    - [Categorie](#categorie)
    - [Sostanza e accidenti](#sostanza-e-accidenti)
    - [Sillogismo](#sillogismo)
    - [Teoria della scienza](#teoria-della-scienza)
    - [Classificazione delle Scienze](#classificazione-delle-scienze)
    - [Natura](#natura)
    - [Mutamento](#mutamento)
    - [Atto e potenza](#atto-e-potenza)
    - [Causa del mutamento](#causa-del-mutamento)
    - [Moto degli astri](#moto-degli-astri)
    - [Anima](#anima)
    - [Conoscenza umana](#conoscenza-umana)
    - [Intelletto attivo](#intelletto-attivo)
    - [Filosofia prima](#filosofia-prima)
    - [Leggi del pensiero e dell'essere](#leggi-del-pensiero-e-dellessere)
    - [Significati dell'essere](#significati-dellessere)
    - [Atto puro](#atto-puro)
    - [Dio "pensiero di pensiero"](#dio-pensiero-di-pensiero)
    - [Etica](#etica)
    - [Virtù](#virt%C3%B9)
    - [Politica](#politica)
    - [Costituzione della polis](#costituzione-della-polis)
    - [Retorica](#retorica)
    - [Poesia](#poesia)

## Socrate
### Questione socratica
La questione socratica consiste nel problema di determinare il contenuto del pensiero di Socrate, che sceglie di non scrivere nulla; uniche fonti sono quanto riportato da Aristofane, Platone, Senofonte, Aristotele e dai socratici minori. 

### Socrate e i sofisti
Come per i sofisti, l’interesse di Socrate è rivolto all’uomo e al suo comportamento ma, diversamente dai sofisti, la filosofia per Socrate non è una tecnica al servizio dell’utile, deve perseguire la verità e porsi fini etici universali. 

### Fondamento antropologico dell'etica e della politica
Socrate trova un fondamento antropologico dell’etica e della politica nel concetto di anima (psyché: l’io consapevole e la personalità morale e intellettuale) 

### Morale intellettualistica
Tutte le virtù vengono ridotte alla sola conoscenza e al sapere con un’attenuazione del ruolo della volontà che porta a conclusioni paradossali (come “nessuno pecca volontariamente” o “basta conoscere il bene per attuarlo”). 

### Teologia socratica
Per Socrate la prova dell’esistenza di Dio si basa sull’esistenza di un evidente finalismo nel mondo; Socrate concepisce perciò Diocome intelligenza finalizzatricedel mondo. 

### "Demone" socratico
Il demone socratico è quella voce interiore che suggerisce a Socrate tutto ciò che va evitato per realizzare la propria missione 

### Ironia e maieutica
Il metodo socratico è detto ironico-maieutico e si basa sul dialogo, in cui Socrate, fingendosi ignorante, “mette a nudo” l’anima dell’avversario, per poi farle partorire il sapere, proprio come un “ostetrico dell’anima” 

### Scuole socratiche minori
* *Scuola cinica*, fondata da Antistene, radicalizza l’invito socratico alla libertà, intesa come liberazione dell’anima dalla realtà esterna, dagli appetiti e dai piaceri. 
* *Scuola cirenaica*, fondata da Aristippo, è caratterizzata da una forte coloritura edonistica perché la non-condanna socratica del piacere si trasforma in una sua totale rivalutazione, al punto da farne il fine dell’etica. 
* *Scuola megarica*, fondata da Euclide, tenta una sintesi originale fra l’ontologia eleatica e la morale socratica
* *Scuola di Elide*, fondata da Fedone, radicalizza l’intellettualismo socratico, sottolinenando l’onnipotenza dell’intelletto e della conoscenza in ambito morale. 

## Platone
### Scrittura e oralità
Platone non ha affidato alla scrittura i suoi messaggi filosofici nella loro interezza e ha tentato una mediazione fra la cultura della scrittura e quella della tradizione orale. Il filosofo può mettere molte cose per iscritto, ma non quelle cose che per lui sono “di maggior valore”, che vengono trasmesse solo a discepoli opportunamente scelti. 

### Teoria delle idee e mondo soprasensibile
Platone affida anche agli scritti la propria scoperta speculativa centrale: la teoria delle Idee. Con la scoperta del mondo delle Idee per la prima volta è identificata e impostata in modo rigorosamente razionale la dimensione dell’essere soprasensibile. L’Idea è l’oggetto di una visione intellettuale e indica l’interiore forma qualitativa e la struttura metafisica, o essenza, delle cose: le molteplici cose sensibili si possono spiegare solo riportandole all’unità di un’Idea corrispondente, che per partecipazione le fa essere ciò che sono (per esempio, le molte cose belle sono tali perché partecipano dell’Idea del Bello).

### Teoria dei principi primi e supremi
Ma anche le Idee stesse sono molteplici e vengono giustificate dalla teoria dei principi primi e supremi, che Platone sviluppa nelle sue dottrine non scritte. I principi primi e supremi sono due: l’Uno, (coincidente con il Bene), e la Diade di grande e piccolo, che è principio di molteplicità da cui derivano la differente realtà delle cose e, a livello sensibile, il divenire

### Il Demiurgo
L’essere è un misto di limite e illimite: le Idee sono tali da sempre, mentre il mondo fisico è tale solo per l’intervento di una causa efficiente, ossia dell’intelligenza suprema della figura mitologica del Demiurgo

### L'Amore
La dottrina dell’amore è strettamente collegata alla ricerca dell’Uno, che a livello sensibile si manifesta come Bello

### Il vero politico
Analogamente, il vero politico deve fare ordine il più possibile nello Stato, riportando a tutti i livelli la molteplicità a unità 

### Bene e virtù
Anche dal punto di vista morale individuale il bene e la virtù consistono nel fare ordine interiore 

### Città-stato ideale
Nella Repubblica la città-stato ideale, articolata in tre classi distinte (i governanti-filosofi, i guardiani, i produttori-artigiani) corrisponde alla tripartizione dell’anima in razionale, irascibile e concupiscibile 

### Conoscenza come reminiscenza
La conoscenza è una forma di reminiscenzaossia è un ricordo stimolato dalle percezioni sensibili, immagini delle Idee, che ci permette di riavvicinarci alle Idee medesime, da sempre nella nostra anima 

### Dialettica
La dialettica è quel metodo che procede secondo la via sinottica (che compone insieme) e la via diairetica (che divide), le quali insieme permettono di raggiungere l’essenza delle cose e la conoscenza del Bene 

### Immortalità dell'anima
Platone dimostra l’immortalità dell’anima, poiché è dello stesso genere delle Idee, dal momento che le conosce 

### Ciclo di reincarnazioni dell'anima
Le sorti dell’anima sono cicliche: viene premiata o punita a seconda della vita condotta sulla terra e in tempi determinati si reincarna (metempsicosi) 

### Platonismo
#### Accademia scettica
L’Accademia continua con i discepoli e successori di Platone, Speusippo e Senocrate, fino al 268-64 a.C., quando Arcesilao inaugura il periodo degli accademici scettici. Successivamente con Antioco di Ascalona la scuola assume un indirizzo eclettico. 

#### Medioplatonismo
L’impatto con la cultura giudaico-alessandrina (sec. I a.C.-sec. III d.C.) porta al medioplatonismo, che accentua la componente religiosa dell’Accademia antica. 

#### Neoplatonismo
Il pensiero platonico viene poi ripreso nei secc. II-IV d.C. dalle scuole neoplatoniche, che elaborano una sistematizzazione del platonismo in una visione gerarchica del reale 

## Aristotele
### Logica
Aristotele è considerato l’inventore della logica, concepita come studio scientifico del pensiero quale si manifesta nel linguaggio (lógos), inteso nei suoi elementi (termini, proposizioni e argomentazioni) e nelle leggi che ne regolano l’uso

### Categorie
Tutti i termini si riconducono a dieci concetti generalissimi, le categorie (predicati), a cui corrispondono i dieci generi supremi degli enti: sostanza, quantità, qualità, relazione, luogo, tempo, stare, avere, fare, patire 

### Sostanza e accidenti
La sostanza indica ciò che è in sé, ossia ciò che sussiste indipendentemente da altro, mentre le altre categorie indicano ciò che è in altro e sono dette anche accidenti. 

### Sillogismo
Il sillogismo è l’argomentazione in cui, poste due proposizioni (premesse), se ne deduce una terza (conclusione), diversa da esse e derivante necessariamente da esse. 

### Teoria della scienza
La teoria della scienza riguarda la conoscenza fondata su dimostrazioni: la dimostrazione è un sillogismo le cui premesse sono vere, o perché sono principi evidenti di per se stessi, o perché sono la conclusione di precedenti dimostrazioni. 

### Classificazione delle Scienze
Accanto alla logica Aristotele pone tre gruppi di discipline:
* Scienze poietiche
* Scienze praiche
* Scienze teoretiche
    * Scienze della natura
    * Matematica
    * Filosofia prima o metafisica

### Natura
La natura è l’insieme di tutte le realtà mutevoli che hanno in se stesse, o nella loro specie, la causa del proprio mutamento. 

### Mutamento
Il mutamento implica tre condizioni o elementi 
▪ qualcosa che muta, detto sostrato o materia
▪ qualcosa in cui il sostrato muta, cioè la forma o configurazione
▪ qualcosa a partire da cui esso muta, detta privazione

### Atto e potenza
Ogni mutamento, pertanto, è un passaggio dalla potenza all’atto: la materia, prima di assumere la forma, è in potenza rispetto a essa; la forma invece, quando viene assunta dalla materia, ne costituisce l’atto, cioè la piena realizzazione delle sue possibilità 

### Causa del mutamento
Ogni mutamento richiede una causa motrice, cioè un agente che lo produca, il quale deve essere già in atto. Si danno quattro tipi di cause, cioè di condizioni del mutamento: la materia, la forma, il fine e la causa motrice. 

### Moto degli astri
Tutti i mutamenti che si verificano sulla Terra dipendono dai moti degli astri, e questi, a loro volta, dal moto della sfera estrema, quella che reca infisse le stelle e contiene l’intero universo. 

### Anima
Aristotele spiega che le realtà viventi hanno come forma e causa del loro movimento un’anima (psyché): un’anima vegetativa nelle piante, principio delle funzioni vegetative (nutrizione e riproduzione); un’anima sensitivanegli animali, principio anche delle funzioni sensitive (percezione, desiderio e movimento locale); un’anima intellettiva negli uomini, principio anche delle funzioni intellettive (pensiero e volontà) 

### Conoscenza umana
La conoscenza umana ha inizio sempre dalla percezione delle forme sensibili: all’interno di queste l’intelletto scopre le forme, cioè le essenze, le strutture intelligibili dei vari enti, mediante un processo complesso di induzione 

### Intelletto attivo
L’intelletto, a sua volta, prima di apprendere le forme, è in potenza rispetto a esse e chi fa passare l’intelletto umano dalla potenza è un intelletto attivo, da sempre in atto 

### Filosofia prima
La filosofia prima cerca le cause dell’intero essere, cioè dell’ente in quanto ente ed è esposta nell’opera intitolata dagli editori Metafisica (che significa “dopo la Fisica”) 

### Leggi del pensiero e dell'essere
Esistono due principi logici, cioè delle leggi del pensiero che valgono per tutti gli enti, cioè sono anche leggi dell’essere: il principio di non-contraddizione e quello del terzo escluso 

### Significati dell'essere
Aristotele scopre che l’essere si dice in molti sensi quante sono le categorie, di cui la sostanza è la prima, perché è la condizione dell’essere di tutte le altre. La sostanza sensibile è l’unione inscindibile di materia e forma (sinolo), ma ciò che la fa essere sostanza è la sua forma. Anche la potenza e l’atto sono due modi fondamentali dell’essere, ma l’atto precede la potenza e quindi è l’essere nel senso primario. Un ultimo significato dell’essere è quello in cui si usa il verbo essere per dire “è vero”: Aristotele distingue la verità del discorso enunciativo dalla verità del concetto 

### Atto puro
I motori delle sfere celesti, per poterle muovere eternamente, devono essere sempre in atto, cioè devono essere puro atto, e quindi immobili, e sono identificati con l’atto del pensiero intuitivo, che è l’unico non implicante movimento 

### Dio "pensiero di pensiero"
Il primo tra essi è il motore della sfera delle stelle fisse, che pensa anzitutto se stesso, perciò è pensiero di pensiero, e ha diritto al titolo di Dio supremo 

### Etica
L’etica ha come fine la felicità, che consiste nell’esercizio abituale e perfetto della funzione che è propria dell’uomo, ossia della virtù 

### Virtù
Ci sono virtù etiche, che riguardano le funzioni della parte non razionale dell’anima e consistono nel giusto mezzo tra due vizi opposti, e virtù dianoetiche, che riguardano le funzioni della parte razionale e sono fondamentalmente la saggezza e la sapienza 

### Politica
La pólis è la società perfetta, cioè autosufficiente, nella quale l’uomo può realizzare la felicità, perchè l’’uomo è per natura un animale politico 

### Costituzione della polis
La costituzione migliore è quella intermedia fra aristocrazia e democrazia, detta politéia (cioè costituzione per eccellenza), in cui la maggior parte dei cittadini sono in una situazione media, cioè non sono né troppo ricchi né troppo poveri. 
* Monarchia (governo di uno)
* Oligarchia (governo di pochi)
* Democrazia (governo degli uomini liberi)

### Retorica
La retoricacomprendel’arte di ben argomentare (dialettica), la conoscenza delle passioni umane e la rettitudine del carattere dell’oratore, che lo rende più credibile. 

### Poesia
La poesia è definita come mimesi, cioè imitazione, della vita ed è distinta in vari generi, di cui la tragedia è il supremo. 



