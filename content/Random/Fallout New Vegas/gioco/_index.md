---
title: "Il gioco"
draft: false
weight:
---

**Fallout: New Vegas** è un videogame GdR post-apocalittico, sviluppato da **Obsidian Entertainment** e pubblicato da **Bethesda Softworks**. Mentre New Vegas non ne è un diretto seguito, utilizza lo stesso motore grafico e lo stesso stile di **Fallout 3**. E' il quarto capitolo principale della serie Fallout (sesto in totale). E' stato sviluppato da alcune delle stesse persone che hanno lavorato ai precedenti Fallout ai **Black Isle Studios**, assieme a un grande numero di nuovi dipedenti. E' ambientato principalmente nel Nevada post-apocalittico, anche se è possibile visitare alcune aree della California e dell'Arizona.

Il gioco è stato rilasciato il **9 ottobre 2010**, nel nord America, il **22 ottobre** in Europa e il **4 novembre** dello stesso anno in Asia. E' disponibile su PC, Xbox 360 e Playstation 3. Il 23 giugno 2016 è stato reso retrocompatibile per la Xbox One.

## Lo sviluppo

Le prime idee per lo sviluppo di New Vegas si delinearono intorno al 2008-2009, fra il team Obsidian e quello Bethesda ed erano già a conoscenza che non ci sarebbe stato un "Fallout 4", nell'immediato futuro, ma più un "Fallout 3.5", sviluppando una sorta di espansione dal terzo capitolo, piuttosto che un sequel vero e proprio. Tuttavia Obsidian si rese conto che il progetto poteva trarre spunto dalla serie GTA che con Vice City e San Andreas si discostò dalla numerazione tradizionale. Avendo dei contatti nella costa orientale degli Stati Uniti, Bethesda decise di abientare il gioco nel Far West. Nel frattempo Obsidian scrisse 3 pagine di bozze per il progetto, denominandolo Fallout: Sin City, rinominato poi "New Vegas".

In origine il gioco poteva essere svolto nei panni di tre razze diverse: umana, ghoul e super mutante. Quest'idea però fu abbandonata a causa di molteplici problemi di compatibilità con il motore, in particolare per quanto riguarda il funzionamento delle armi e le armature.

Il gioco fu annunciato il 20 aprile 2009 alla mostra di Bethesda a Londra. Le prime informazioni ufficiali furono rilasciate il febbraio dell'anno successivo su PC Gamer. Venne poi rilasciato un trailer teaser e un gameplay trailer. Il gioco fu sviluppato in un totale di 18 mesi.

## La storia e l'ambientazione

### Antefatti

Il gioco è ambientato nei dintorni di una Las Vegas retro-futurista postapocalittica, dopo la Grande Guerra nucleare avvenuta fra Stati Uniti e Cina il 23 ottobre 2077: durata meno di due ore, il conflitto causò una distruzione totale e rese invivibile la maggiorparte della superficie terrestre, a causa del grande livello di radiazioni causato dalle massicce esplosioni nucleari. Prima della Grande Guerra, si svolsero quelle che furono chiamate le "Guerre per le risorse", nelle quali le Nazioni Unite, ormai divise, Stati Uniti e Cina si rivaleggiavano nell'ottenere le ultime risorse di combustibili fossili attraverso sabotaggi, intimidazioni annessioni forzate, come quella del Canada da parte degli Stati Uniti. Grazie a Robert House, la città di Las Vegas fu colpita solo marginalmente, rispetto gli altri distretti, con molti degli edifici che rimasero intatti. La diga di Hoover continuò a produrre energia elettrica gratuita e acqua a chi seppe ottenerne il controllo.

### La Storia

La trama prende alcuni spunti da Fallout e Fallout 2 e nel resto si discosta non poco dal suo predecessore, Fallout 3.

Fallout: New Vegas è ambientato nel 2281, quattro anni dopo gli eventi di Fallout 3, 39 dopo quelli di Fallout 2, 120 dopo quelli di Fallout e 6 anni prima di quelli di Fallout 4. La [Repubblica della Nuova California]() gioca un ruolo maggiore nella trama del gioco, essendo in un triello contro gli schiavisti della [Legione di Ceasar]() e il misterioso [Signor House]().

Noi, un [Corriere]() della Mojave Express, viene affidato un pacco da trasportare a New Vegas, ma veniamo subito intercettati da un gruppo di predoni locali, i [Great Khan](), comandati da un [uomo misterioso](), che, pur di ottenere il contenuto della nostra consegna, ci cattura e ci spara alla testa, lasciandoci in fin di vita in un cimitero, in mezzo al deserto del Nevada. Per nostra fortuna, veniamo soccorsi dal robot [Victor]() e portati all'insediamento di [Goodsprings]() dove veniamo rattoppati dal medico locale, [Doc Mitchell](), che ci salva la vita. Dopo aver ricevuto il [PipBoy]() inizia la nostra prima missione, [Se non è sfortuna questa...](), che ci porterà a confrontarci con l'uomo misterioso e a capire cosa c'era di così tanto prezioso in quel pacco.

N.B. A differenza di Fallout 3, Fallout: New Vegas ha una fine e non può essere rigiocato dopo l'ultima missione, sebbene la trama si dirami e ci siano 3 finali distinti.

## Il gioco

Il gameplay è simile a quello di Fallout 3, sebbene ci sono diverse modifiche, come nel sistema di combattimento che ora include la possibilità di usare il collimatore dell'arma per prendere la mira in prima persona. Sono state apportate altre ulteriori modifiche alle traiettorie dei proiettili che, invece di essere originate dalla parte terminale della canna (del fucile o della pistola), partono dal centro del crosshair sullo schermo

### La modalità duro o hardcore

La [modalità Duro]() è un'impostazione opzionale che rende il gioco più realistico, aggiungendo nuove variabili come l'idratazione e la non più instantanea guarigione degli stimpak. Questa sfida opzionale può essere disattivata in qualsiasi momento del gioco ma, per ottenere il trofeo ad esso annesso, va mantenuta dall'inizio fino alla fine della trama principale. Va comunque sottolineato il fatto che la modalità Hardcore non è collegata con la difficoltà stessa del gioco.

"In modalità Duro, tieni d'occhio i livelli di disidratazione (H2O), denutrizione (CIB) e mancanza di sonno (SON). Se li lasci crescere troppo, rischierai di subire grosse penalità, fra cui la morte!"

| Modalità Normale                                                                                                           | Modalità Duro                                                                                                                                  |
| -------------------------------------------------------------------------------------------------------------------------- | ---------------------------------------------------------------------------------------------------------------------------------------------- |
| Gli stimpak curano istantaneamente                                                                                         | Gli stimpak curano lentamente                                                                                                                  |
| I radaway curano le radiazioni istantaneamente                                                                             | I radaway curano lentamente le radiazioni                                                                                                      |
| Le borse mediche curano tutte le menomazioni                                                                               |                                                                                                                                                | Le borse mediche curano parzialmente le menomazioni |
| Gli arti menomati possono essere curati con stimpak o dormendo in qualsiasi letto o sacco a pelo                           | Le menomazioni possono essere curate solo da un dottore, alcuni letti, la polvere curativa (?), weapon binding ritual (?), l'Autodoc o l'hydra |
| Le munizioni non pensano                                                                                                   | Le munizioni hanno un peso                                                                                                                     |
| I compagni non pososno morire, ma quando la loro salute è critica svengono e ringengono solo quando il pericolo è scampato | I compagni possono morire. Tuttavia la loro salute si ripristina automaticamente dopo la battaglia                                             |
| Non c'è disidratazione, fame o privazione del sonno                                                                        | Il Corriere deve bere, mangiare e avere un giusto ciclo sonno-veglia altrimenti inizierà ad avere dei malus alle statistiche o morire          |

### Lo sviluppo del personaggio

E' tornato il sistema [S.P.E.C.I.A.L.]() e inflenza direttamente i dialoghi e le missioni. A differenza di Fallout 3, i tratti si possono selezionare e le abilità (perks), invece che ogni livello, si guadagnano ogni due livelli in modo tale da evitare di creare personaggi troppo potenti troppo presto.

### Il combattimento

Anche in questo Fallout si può ricorrere allo [S.P.A.V.]() o Sistema di Puntamento Automatico Vault-Tec (in inglese V.A.T.S., Vault-Tec Assisted Targeting System), la modalità di puntamento avanzato che permette di selezionare le varie parti del nemico e i nemici da colpire, mettendo in pausa il gioco, e colpirle eseguendo vere e proprie esecuzioni. Gli attacchi fatti con lo S.P.A.V. richiedono [Punti Azioni]() e, in base alle proprie statistiche, perks e distanza, si avrà una percentuale più o meno alta di colpire la parte selezionata.

Durante i combattimenti senza S.P.A.V. è possibile usare il collimatore dell'arma per prendere la mira, a differenza di Fallout 3 in cui c'era solo uno zoom generico. Inoltre le armi da mischia prevedono mosse speciali come "Fore!" per le mazze da golf.

In New Vegas ritorna anche la [Soglia Danno]() (SD, in inglese Damage Threshold o DT), assente in Fallout 3: se un nemico ha un alto indice SD, alcune armi diventano inefficaci e, quando colpiti, apparirà uno scuso rosso vicino alla sua barra della vita (sia in combattimento real-time, sia in S.P.A.V.). Un'alta SD può essere causata da un'armatura pesante o da una meccanica interna del personaggio e rende necessario l'uso di armi più potenti o, nei casi più disperati, la ritirata.

Il giocatore inoltre subirà molti più danni che in passato, anche in S.P.A.V. (dal 10% al 75% in più rispetto a Fallout 3), e sarà molto più facile morire, soprattutto senza adeguate protezioni

Un'altra caratteristica introdotta è la kill cam, nella quale è possibile avere la stessa esperienza "cinematic" dello S.P.A.V., dopo ogni uccisione in real-time.

### Il karma e Reputazione

E' tornato anche il [karma](), affiancato da un sistema di [reputazione]() simile a quello in Fallout 2. E' un metodo semplice per tenere sott'occhio la qualità delle relazioni fra il Corriere e le varie fazioni e città (es. l'NRC, Goodsprings...). Un alto livello di reputazione con una fazione o città porta un numero di benefici che possono essere dei semplici regali dai cittadini del posto o a dei sconti dai mercanti della zona, mentre una bassa reputazione può portare allo scontro diretto. Il Karma invece ha un effetto alquanto ridotto, rispetto a Fallout 3, è la reputazione che ha un ruolo primario sulle relazioni con le persone.

### Le modifica alle armi

Un'[opzione di modifica]() permette ti applicare ad una pistola o a un fucile mirini, soppressori, caricatori estesi e altro ancora. Ogni arma può avere un massimo di tre modifiche e non possono essere rimosse una volta applicate. Obsidian ha implementato questa caratteristica come diretta risposta alle popolari Weapon Mod Kits nate per Fallout 3.

### Le armi uniche

Come in Fallout 3, anche in New Vegas ci sono le [versioni uniche]() di alcune armi, con diverse texture e ornamenti. Originariamente non hanno la possibilità di essere modificate ma alcune armi possono esserlo, come la weatherd 10mm pistol (???), tuttavia vista la loro notevole efficacia e il loro danno maggiore, la mancanza di mod per le armi uniche è del tutto trascurabile. Se si contano tutti i DLC, ci sono 81 armi uniche, alcune delle quali ottenibili solo completando delle missioni (es. Pew Pew ???). Certe possono essere trovate sul cadavere dei nemici (es. Oh, Baby!), altre invece in luoghi specifici (es. Ratslayer ???).

### La ruota dei comandi

E' stata introdotta una nuova [ruota dei comandi]() utilizzabile su ogni compagno: grazie ad essa è possibile impartire ordini (es. parla, usa, aspetta qui, usa armi da mischia, apri l'inventario...) in maniera più semplice e immediata. Anche i compagni hanno delle preferenze: se darete l'ordine a un compagno specializzato in armi a distanza (es. [Boone]()) di utilizzare armi da mischia, risulterà in una sua maggiore inefficacia in combattimento e in commenti negativi.

### Il gioco d'azzardo

La città di New Vegas, come altri piccoli insediamenti, offre una molteplice varietà di Casino e bische nelle quali scommettere i propri tappi. Molti [minigiochi]() sono stati introdotti, come il blackjack, la roulette e le slot machines. Fuori dai Casinò, molte persone potranno essere sfidate a Caravan, un gioco di carte creato da Obsidian specificamente per New Vegas. La Fortuna è un fattore da tenere in considerazione, quando si vuole giocare d'azzardo: quando vincete un qualsiasi minigioco, riceverete i tappi della scommessa, i [responsabile del piano]() del Casinò si congratuleranno con voi e potrete ottenere anche alcolici o la presenza di un VIP. Però vincere troppo porterà ad essere banditi dai giochi di quel Casinò, con l'accusa di aver imbrogiliato: non esagerare troppo!

## Il team di sviluppo

Fallout: New Vegas è stato sviluppato dalla Obsidian Entertainment, una compagnia fondata da Feargus Urquhart e Chris Avellone, due dei creatori di Fallout 2 (originariamente ai Black Isle Studios). Il progetto è capeggiato da J. E. Sawyer, uno dei lead designers di Van Buren, il progetto cancellato dei Black Isle Studios per Fallout 3 . John R. Gonzalez è il lead creative designer, mentre il fondatore di Obsidian, Chris Avellone è stato il senior designer. Joe Sanbria è stato invece il lead artist.

## Le versioni e i contenuti aggiuntivi

### La Collector's Edition

La Collector's Edition di Fallout: New Vegas include il gioco, il "Lucky 7" poker chips, le repliple di quelle che si trovano nel gioco, un mazzo di carte a tema, una replica del platinum chip del "Lucky 38", la graphic novel "All Roads" che racconta la storia di Fallout: New Vegas scritta da Chris Avellone e il DVD "The Making of Fallout: New Vegas", che racconta le varie tappe che hanno portato alla creazione del gioco. Tutti questi oggetti sono racchiusi in un box a tema. La Collector's Edition era disponibile in preordine.

### La Contenuti scaricabili

Sono stati rilasciati un totale di quattro DLC: [Dead Money](), [Honest Hearts](), [Old World Blues]() e [Lonesome Road](). Le versioni preordinate hanno inoltre il bonus di altri due DLC, [Courier's Stash]() e l'[Arsenale dei Gun Runner](), che sono stati rilasciati il 27 settembre 2011.

Fallout: New Vegas aveva 4 diversi bonus nel pre-order: il Classic Pack, il Caravan Pack, il Mercenary Pack e il Tribal Pack. Ognuno di questi bonus offre un'armatura unica e un'arma unica chce non si trovano nel gioco, assieme ad altri strumenti sparsi nel mondo.

### L'Ultimate Edition

L'Ultimate Edition è stata rilasciata il 7 febbraio 2012 nel nord America e il 10 febbraio 2012 in Europa. Il pacchetto comprete il gioco base, più tutti e 4 i DLC più Gun Runners' Arsenal e la Courier's Stash.

## Le controversie e la censura

 Nella versione tedesca, non c'è "gore", cioè sangue, menomazioni e violenza fisica: i giocatori tedeschiche vogliono accedere alla versione completa devono, come successe con Fallout 3, comprare la versione austriaca priva di ogni restrizione del PEGI. Tuttavia la versione tedesca dell'Ultimate Edition non presenta alcuna censura.
 Come in Fallout 3, il Fat Man ancora una volta è stato rinominato in Nuka Launcher nella versione giapponese di Fallout: New Vegas. Tuttavia la mod The Little Boy mod non è stata rinominata.
 Fallout: New Vegas è stato ufficialmente bandito negli Emirati Arabi Uniti, ma il blocco è stato revocato perché non è stato trovato niente di così violento da meritare un simile trattamento. Il blocco durò all'incirca un giorno e negli store la versione non censurata era già pronta ad essere venduta, assieme alla Collector. L'Ultimate Edition è stata rilasciata senza alcun problema.
