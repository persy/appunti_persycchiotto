---
title: "FAQ"
draft: false
weight: 1
---

## Sviluppo e dettagli del rilascio

### Generale

#### Cos'è Fallout: New Vegas?

*Fallout: New Vegas* è un gioco di ruolo post-apocalittico a mondo aperto, ambientato in un universo alternativo, basato sulle pulp fiction degli anni '50 e poi sviluppate in forma distopica vintage-futuristica. Tecnicamente usa lo stesso stile di gameplay di *Fallout 3* ma con trama originale, seppure con molteplici riferimenti agli altri capitoli precedenti.

#### E' Fallout 4?

No, *Fallout 4* è un altro videogioco, sviluppato dalla stessa *Bethesda Game Studios*. Questo è una sorta di spinoff del terzo capitolo.

#### E' un MMORPG?

No, è un gioco single player, come ogni altro *Fallout* del passato. Tuttavia, fra il 2007 e il 2009, la Interplay Entertainment ha sviluppato un *Fallout* multigiocatore ma nell'aprile del 2009 Bethesda Softworks fece causa alla Interplay Entertainment che dovette abbandonare il progetto. Nel 2012 le due aziende riuscirono ad ottenere un accordo in cui Interplay Entertainment cedeva tutti i diritti del nome *Fallout: Online* e le sue proprietà intellettuali alla Bethesda Softworks per circa due milioni di dollari.

#### E' una sorta di addon?

No, è un gioco standalone.

#### Ha DLC/contenuti scaricabili, come Fallout 3?

Certo, sono stati rilasciati 4 DLC: il primo, *Dead Money*, è stato rilasciato il 21 dicembre 2010 per Xbox 360 e il 22 febbraio 2011 per PS3 e PC; il secondo, *Honest Hearts*, è stato rilasciato su Xbox 360 a GfWL il 17 maggio 2011; il terzo, *Old Wolrd Blues*, è stato rilasciato simultaneamente per tuttet le piattaforme il 19 luglio 2011; il quarto e ultimo, *Lonesome Road*, è stato rilasciato il 20 settembre 2011 per tutte le piattaforme.

#### Usa lo stesso motore di Fallout 3?

Sì.

#### Chi ha sviluppato e pubblicato il gioco?

*Fallout: New Vegas* è stato sviluppato dal team *Obsidian Entertainment* e pubblicato da *Bethesda Softworks*.

#### Qual è il rating del gioco?

Il rating negli Stati Uniti è M (Mature),  18 nel Regno Unito e Nuova Zelanda, MA 15+ in Australia.

### Data di rilascio

#### Quando è stato rilasciato?

Il 19 ottobre 2010 negli Stati Uniti e il 22 ottobre 2010 in Europa.

### Piattaforme

#### Per quali piattaforme è stato rilasciato?

Come *Fallout 3*, il gioco è stato rilasciato per PC, Xbox 360 e Playstation 3. Successivamente è stato reso compatibile anche per Xbox One.

#### Richiede Windows 7?

*Fallout: New Vegas* è compatibile con tutte le versioni di Windows, da Windows XP fino a Windows 10.

#### Che tipo di DRM utilizza?

Quello della piattaforma Steamworks di Valve.

### Team di sviluppo

#### E' stato creato dagli stessi sviluppatori dei precedenti Fallouts?

Sì, è stato sviluppato da *Obsidian Entertainment*, che è stata fondata da alcuni sviluppatori che in passato lavorarono su *Fallout*, *Fallout 2* e *Van Buren* negli *Interplay/Black Isle Studios*.

#### Chi era nel team?

*J.E. Sawyer*, che ha lavorato precedentemente per *Van Buren*, è stato il project director è lead designer. *Chris Avellone*, che ha lavorato per *Fallout 2*, *Van Buren* e ha scritto la *Fallout Bible*, è stato il senior designer. Fra le altre persone di spicco nello sviluppo del gioco ci sono stati Feargus Urquhart, Chris Jones, Chris Parker e Darren Mohan.

## Il gioco

### S.P.E.C.I.A.L.

#### Si usa il sistema S.P.E.C.I.A.L.?

Sì, per personalizzare il personaggio si usa lo stesso sistema presente anche in *Fallout 3*.

#### Com'è la creazione del personaggio?

La prima parte del gioco riguarda proprio la creazione e personalizzaizione del personaggio, sia fisicamente sia per quanto riguarda l'assegnazione di punti S.P.E.C.I.A.L., tratti e abilità, attraverso una specie di test psicologico del Dottor "Doc" Mitchell.

#### Quali sono le statistiche principali o attributi?

Le solite di ogni *Fallout* cioè le [S.P.E.C.I.A.L.]() cioè Strength ([Forza]()), Perception ([Percezione]()), Endurance ([Stamina]()), Charisma ([Carisma]()), Intelligence ([Intelligenza]()), Agility ([Agilità]()), Luck ([Fortuna]()). Sono disponibili 40 [punti abilità]() (di default sono assegnati 5 per ogni abilità più altri 5 aggiuntivi), che si possono liberamente distribuire agli punti che si vogliono, ricordando che il minimo è 1 e il massimo è 10.

#### Quali sono le abilità in *Fallout: New Vegas*?

Alcune abilità sono state riprese da *Fallout 3*, come [Esplosivi]() o [Medicina](), altre sono state modificate, come *Armi leggere* e *Armi pesanti* fuse nell'unica abilità [Armi](). Una nuova abilità è stata introdotta, [Sopravvivenza](), riprendendo la *Outdoorsman* da *Fallout*, *Fallout 2* e *Fallout Tactics*.

#### E le abilità extra?

Le [Abilità extra](/random/fallout-new-vegas/personaggio/fnv_abilextra) (o perk) ci sono, ma a differenza di *Fallout 3* si possono selezionare ad ogni due livelli e non ogni singolo livello.

#### Cosa sono i tratti (traits)?

I [tratti]() sono delle caratteristiche che si selezionano all'inizio del gioco (massimo 2), che prevedono dei bonus e dei malus (come Tiratore scelto, che aumenta la precisione ma aumenta il tempo fra un colpo e l'altro).

#### C'è un livello massimo ottenibile (level cap)?

Sì. Nella versione standard il livello massimo è 30, nell'Ultimate è 50 (ogni *DLC* ha aumentato di 5 il level cap).

#### Psso trasferire il mio personaggio da Fallout 3?

No, i salvataggi non sono compatibili.

### Il gameplay

Il gameplay è pressoché identico a quello in *Fallout 3*, con qualche leggera limatura, come la nuova Ruota dei comandi per interagire con i compagni.

### Il combattimento

#### E' a turni o in tempo reale?

A differenza di *Fallout* e *Fallout 2*, *Fallout: New Vegas* ha un sistema di combattimento in tempo reale con pausa, identico a quello in *Fallout 3*.

Ci sono due modalità di combattimento: quella in tempo reale (in prima o terza persona) e quella che utilizza lo S.P.A.V.. Il successo di un combattimento in tempo reale ha molteplici fattori che devono essere presi in considerazioni, come il degrado dell'arma, la distanza, la precisione stessa dell'arma e, in larga parte, l'abilità del giocatore nella mira.

Lo [S.P.A.V.]() invece consuma [Punti Azioni]() (PA), in numero limitato per ogni giocatore, e che vengono consumati in base al numero di tentativi effettuati o dal tipo di arma utilizzata (armi grosse in media consumano più PA). La modalità con lo S.P.A.V si divide in due fasi:

* la prima è quella del puntamento, dove il tempo viene messo in pasua e il giocatore scegliere il nemico e quali parti del suo corpo colpire: la probabilità di portare a segno un colpo viene indicata da un numero in percentuale (che va da 0%, nessuna chance, a 95% di chance di colpire l'avversario); questo numero dipende dal tipo di arma (le Armi da mischia e quella Disarmato hanno sempre un 95% di probabilità di colpire), dai sui attributi, dal livello del giocatore, dalla distanza, dalla fortuna e da alcune abilità speciali. Il giocatore può selezionare più di una singola parte del corpo, o la stessa più volta, purché abbia abbastanza PA.
* la seconda è quella dell'esecuzione dei colpi scelti, che avviene in automatico tramite una cinematic; durante questa fase i nemici possono continuare a colpire il nostro personaggio (con un danno dal 10% al 75% più alto rispetto allo S.P.A.V. di *Fallout 3*) o schivare i nostri colpi

Una volta che tutti i colpi sono stati eseguiti, il tempo torna a scorrere normalmente e i PA inizieranno a riempirsi lentamente.

#### Cos'è lo S.P.A.V.?

E' il Sistema di Puntamento Assistito di Vault-Tec (in inglese V.A.T.S., Vault-Tec Assisted Targeting System) è il sistema "active pause", in cui il giocatore, con il tempo in pausa, può scegliere i nemici e le parti di essi da colpire, utilizzando i Punti Azione.

#### Quali sono le armi e le armature disponibili?

Consultate le sezioni armi e armature.

### Altre domande sul gameplay

#### C'è una modalità multiplayer?

No, non c'è nessuna modalità multiplayer.

#### E' in prima o in terza persona?

Come in *Fallout 3*, si può scegliere se giocare in prima o in terza.

#### Ci sono alcune meccaniche diverse?

Ci sono alcune differenze, ma non troppo marcate come l'introduzione della [Soglia Danni]() (SD) e la [modalità Duro]() (hardcore).

#### Cos'è la modalità Duro?

A fianco della modalità Normale di gioco, è stata introdotta la modalità Duro, in cui il personaggio deve reidratarsi, mangiare e dormire per mantenere alta la propria salute e le proprie statistiche; inoltre i cibi, bevande e medicinali non ripristeranno istantaneamente la salute, ma molto lentamente. Questa modalità non ha impatto sul sistema di combattimento, non intaccando alcun parametro riguardante i danni subiti o effettuati.

### Ci sono dei rifugi o delle case in cui stabilirsi?

Ce ne sono diversi, inclusa una Suite al Casinò [Lucky 38]().

#### Ci sono collezionabili, come le bamboline delle abilità?

Sì le [Palla di neve]() e i [Tappo di bottiglia stella]() Sunset Sarsaparilla. I collezionabili non sembrano avere effetti tangibili sulle statistiche del personaggio.

## La storia

### L'ambientazione

#### Quando è stato ambientato Fallout: New Vegas? Quanto dopo gli altri capitoli?

Il gioco è ambientato nel 2281, esattamente 204 anni dopo la Grande Guerra, 120 anni dopo l'inizio di *Fallout*, 40 anni dopo *Fallout 2* e 4 anni dopo *Fallout 3*.

#### Qual è la missione principale?

Il protagonista è un corriere, che aveva il compito di portare un pacco dal contenuto ignoro. Tuttavia viene assalito, lasciato in fin di vita nel deserto e privato della merce: salvato dal Robot Victor e rattoppato dal medico "Doc" Mitchell, verrà ributtato nella dura realtà del Mojave con l'obiettivo di trovare i suoi assalitori e ottenere vendetta.

#### Dov'è ambientato?

*Fallout: New Vegas* è ambientato nel deserto del Mojave e nei dintorni di New Vegas.

#### La storia continua rispetto i precedenti capitoli?

Non c'è una diretta continuazione con gli altri *Fallout*, ma ci sono molti riferimenti ai fatti accaduti durante il conflitto che ha preceduto tutti gli eventi negli altri capitoli.

### Posso continuare a giocare dopo aver finito la missione principale?

No, il gioco termina una vlta completata l'ultima missione principale. Prima di procedere con il capitolo finale viene visualizzato un messaggio di un "punto di non ritorno" in cui il giocatore non può ritornare sui propri passi o cambiare missione. Prima di continuare l'ultimo capitolo, il gioco creerà un salvataggio unico, proprio per evitare che il giocatore perda la possibilità di completare altre missioni.

### Canonicità

#### E' Fallout: New Vegas canonico?

Sì, non c'è alcun motivo per non considerarlo tale.

#### E' Van Buren canonico?

Mentre *Van Buren*, la versione di *Fallout 3* dei Black Isle Studios non è considerato canonico, *Fallout: New Vegas* prende molte parti da esso, come la Legione di Caesar o i Powder Gangs, che sono stati incorporati nella storia canonica.

### Supermutanti

#### Ci sono supermutanti in Fallout: New Vegas?

Sì, sono presenti.

#### Appaiono diversi da quelli dei titoli precedenti?

Sebbene i supermutanti in *Fallout: New Vegas* appaiano molto più simili a quelli di *Fallout 3* di quelli degli altri capitoli, sembrano rifarsi più ai supermutanti di Mariposa, non alla loro controparte della East Coast. I modelli sono stati rifatti con nuove texture parzialmente modificati per assomigliare di più ai supermutanti di Mariposa.

### Ghouls

#### Ci sono i ghouls in Fallout: New Vegas?

Sì, sono presenti.

### Quali sono le fazioni principali nel gioco?

Le fazioni principali sono la Repubblica della Nuova California o RNC (in inglese New California Republic, NCR), la Legione di Caesar e le piccole bande locali di New Vegas. Altre fazioni minori includono i Powder Gangers, la Crimson Caravan e la Confraternita d'Acciaio (in inglese Brotherhood of Steel).

### La Confraternita d'Acciaio

#### E' presente la Confraternita d'Acciaio?

Sì, sebbene non sia una delle fazioni principali. Sebbene abbia un ruolo marginale, come in *Fallout 2*, il giocatore deve, per completare la missione principale, avere un contatto con i suoi membri. In aggiunta, uno dei compagni che il protagonista può scegliere è uno scriba della Confraternita.

### L'Enclave

#### E' presente nel gioco?

Un eyebot dell'Enclave, [ED-E](), è presente nel gioco come compagno e alcuni altri sopravvissuti di Navarro, sparsi nella mappa e reclutabili per la causa del corriere.

### Creature e abomini

#### Quali creature delle edizioni precendi appaiono in Fallout: New Vegas?

Ci sono l'iconico bramino bicefalo. i ghouls, i supermutanti, i re mirelurk (e i lakelurks), i deathclaws, gli scorpioni radioattivi e i gechi (da *Fallout 2*).

#### Quali sono le nuove creature introdotte?

Fra i tanti i big horner, i cazador e i night stalker.

### Personaggi

#### Quali personaggi delle versioni precedenti fanno ritorno?

Nessuno dei personaggi in *Fallout 3* appare in *Fallout: New Vegas*, sebbene ci siano dei riferimenti alla Zona Contaminata. Marcus, il super mutante di *Fallout 2*, appare anche in *Fallout: New Vegas*.
